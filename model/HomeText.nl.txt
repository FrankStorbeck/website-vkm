/*concat*/
In Schoorl, even ten noordwesten van Alkmaar, kunt u ons vakantiehuis 'Mimi' huren. De vakantiewoning bevindt zich achter ons woonhuis, maar staat er vrij van. Wij wonen aan een zeer rustig weggetje dat iets verderop overgaat in een fietspad dat u direct naar de duinen voert.

Het huis (type bungalow jaren 70) heeft een hal, een woonkamer met open keuken, boven twee slaapkamers met ieder twee slaapplaatsen en een overloop met kinderbedje. Er is een badkamer met douche, toilet en wasmachine. U kunt draadloos internetten. Er is beddengoed
aanwezig. Het huis is centraal verwarmd en is goed geïsoleerd. Er is een terras en de kinderen kunnen gebruik maken van de schommels in de tuin.

Indien gewenst kunt u gebruik maken van de ingebouwde sauna (4 p) met natte ruimte waarin een dompelbad staat. Buiten kan heerlijk gedoucht worden (koud of warm) onder het genot van het uitzicht op de duinen.

Het huisje bevindt zich op vijf minuten lopen van het duin. De zee ligt op vijf kilometer afstand, bereikbaar per fiets of te voet. Zonodig kunt u ook met de bus of auto naar de zee bij Camperduin. Dat ligt 5 km naar het noordwesten.

U kunt ons prachtige vakantiehuis met sauna al huren vanaf € 100,- per nacht.

De verblijfkosten zijn inclusief gebruik gas, water en elektra en moeten vooraf voldaan zijn. Daarnaast vragen wij bij aankomst een borg van €200. Bij vertrek wordt de borg teruggegeven onder aftrek van de schoonmaakkosten en toeristenbelasting. Er zijn geen boekingskosten o.i.d.

Om iedereen een aangenaam verblijf te kunnen blijven bieden is binnen roken en aanwezigheid van gezelschapsdieren niet toegestaan.

Wij doen er alles aan om uw verblijf in vakantiewoning 'Mimi' zo aangenaam mogelijk te maken.
